# Oppgave 2.gangsintervju Nav IT

Som nevnt ønsker vi at du skal presentere din løsning på en oppgave i intervjuet vi skal ha for stilling som dataplattformingeniør / utvikler hos oss i Nav IT, se beskrivelse nedenfor. Vi estimerer forberedelsestid til å være to-tre timer. Ikke nøl med å ta kontakt om noe er uklart!

## Bakgrunn: 
Vedlagt er tre filer med data fra et medlemsregister for en fiktiv klubb. Filene inneholder data om medlemmer, kontingent og betalinger.

Økonomiansvarlig i klubben er lei av mye manuelt arbeid med data fra flere filer som oppstår hver gang han må lage rapporter over medlemmer og deres medlemskap. Han ber deg om å lage en database med alle dataene, slik at han fort kan kjøre SQL-spørringer når han trenger data. Du står fritt til å velge datastruktur.

## Din hjemmeoppgave:  

- Lag et program i Python som importerer data fra de tre angitte filene til en SQLite database. Programmet må tåle at det kan være litt dårlig kvalitet på dataene i filene, de ble jo laget for hånd.
- Koden må publiseres i eget repo på Github.
- Github repoet må ha en workflow som trigges av nye committer og sjekker om Python-kode har riktig syntaks.


## Besvar følgende spørsmål: 
- Hvordan strukturerte du data i databasen? 
- Hva kan være viktig å passe på ved innlesing av data? 
- Hva tenker du om valg av datamodell?
- Hvilke SQL-spørringer kan man kjøre mot databasen for å sjekke om medlemmet med medlemsnummer 57 har betalt riktig kontingent?

I intervjuet ønsker vi at du presenterer ditt svar på oppgaven og gjør en demo av Python programmet. Du velger selv presentasjonsform, og du har 15 minutter til rådighet. 
